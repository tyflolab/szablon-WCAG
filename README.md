# Specyfikacja adaptacji HTML

## Metadane

W elemencie `head` dokumentu HTML należy uzupełnić informacje na jego temat.

```html
<meta name="author" content="Magdalena Kruczek">
<title>Specyfikacja adaptacji HTML</title>
```

W sekcji `header` dokumentu HTML należy uzupełnić tytuł oznaczony nagłówkiem pierwszego stopnia.

```html
<header>
	<h1>Specyfikacja adaptacji HTML</h1>
</header>
```

## Nagłówki

Ważne jest oznaczanie nagłówków w dokumencie - przez nie zostanie stworzony spis treści za pomocą skryptu .js. Nagłówek poziomu pierwszego zwyczajowo przypisywany jest do tytułu publikacji, rozdziały rozpoczynamy numerować od nagłówka poziomu drugiego. Należy zachować hierarchię nagłówków. Nie należy używać nagłówka poziomu trzeciego jeśli wcześniej w dokumencie nie został użyty nagłówek poziomu drugiego.

**Przykład poprawnie użytej struktury nagłówków:**

Tytuł dokumentu (Nagłówek 1)

​		Rozdział 1. (Nagłówek 2)

​			Podrozdział 1.1. (Nagłówek 3)

​			Podrozdział 1.2. (Nagłówek 3)

​				Podrozdział 1.2.1. (Nagłówek 4)

​		Rozdział 2. (Nagłówek 2) 

## Tabele

Tabele możemy utworzyć za pomocą generatora tabel [Przejdź do generatora tabel](https://www.tablesgenerator.com/html_tables). Tabele powinny posiadać wiersz nagłówkowy, tytuł, unikalny identyfikator id oraz jeśli jest to skomplikowana tabela należy rozwinąć jej opis za pomocą znacznika `details`.

```html
<div class="table-responsive-md">
    <table id="tab1" class="table table-bordered table-striped"> 
        <caption>Tytuł tabeli</caption>
            <thead>
                <tr>
                    <th>Wiersz nagłówkowy</th>
                    <th>Wiersz nagłówkowy</th>
                    <th>Wiersz nagłówkowy</th>
                </tr>
            </thead>
            <tbody>
                <tr>
                    <td>Dane</td>
                    <td>Dane</td>
                    <td>Dane</td>
                </tr>
                <tr>
                    <td>Dane 1</td>
                    <td>Dane 1</td>
                    <td>Dane 1</td>
                </tr>
            </tbody>
    </table>
</div>
<details id="table">
  <summary>Szczegółowy opis tabeli</summary>
  <p>Tutaj umieszczamy szczegółowy opis tabeli</p>
  <a href="#tab1">Powrót do tabeli</a>
</details>
```

## Grafiki

Każda grafika przedstawiająca informacje powinna posiadać opis alternatywny oraz tytuł. Jeśli jest skomplikowana i przedstawia dużo treści oprócz krótkiego opisu alternatywnego należy rozwinąć opis za pomocą znacznika `details`. Każda grafika powinna posiadać unikalny identyfikator id. Opisu alternatywnego nie wymagają jedynie grafiki dekoracyjne.

```html
<figure id="img1" class="tfl-center">
  <img src="images/img.png" class="img-fluid"
     alt="Tutaj umieszczamy opis alternatywny do grafiki">
  <figcaption>
    Tutaj umieszczamy wyświetlany tytuł grafiki.
    <details>
        <summary>Szczegółowy opis grafiki</summary>
       <p>
       Tutaj umieszczamy szczegółowy opis grafiki.    
       </p>
    </details>
  </figcaption>
</figure>
```

## Numery stron

Strony oddzielamy za pomocą separatora - poziomej linii `<span class="nextPage"></span>`. Nie dodajemy ręcznie numerów stron - za pomocą skryptu .js zostaną one umieszczone automatycznie. Pierwsza numerowana strona w publikacji to pierwszy znacznik separatora na górze strony. Gdy w publikacji występują puste strony w adaptacji należy taką informację zawrzeć używając zdania: Pusta strona po numerze strony - znaczniku `<span class="nextPage"></span>`

## Hiperłącza

Hiperłącza należy oznaczać poprzez `a href`. Przykład <a href="http://swon.pwr.edu.pl/">Czytaj więcej na stronie Sekcji ds. Wsparcia Osób z Niepełnosprawnością</a>

```html
<a href="http://swon.pwr.edu.pl">Czytaj więcej na stronie Sekcji ds. Wsparcia Osób z Niepełnosprawnością</a>
```

## Wzory matematyczne

Wzory matematyczne opisujemy za pomocą LaTeX zamykając je w podwójnych dolarach `$$ $$` dla wzoru w nowej linii, zamknięcie w znacznikach `\( \)` dla wzoru w tej samej linii. 
$$
\partial K(x)=\left\{\gamma \in \mathcal{R}^{n}: K(y) \geqslant K(x)+\gamma^{T}(y-x), \forall y \in \mathcal{R}^{n}\right\}, x \in \mathcal{X}
$$

```latex
$$ \partial K(x)=\left\{\gamma \in \mathcal{R}^{n}: K(y) \geqslant K(x)+\gamma^{T}(y-x), \forall y \in \mathcal{R}^{n}\right\}, x \in \mathcal{X}$$.
```

$$
\text{Przykład wzoru w zdaniu} M_{j}=\left\{: y_{i}-a_{i j} < 0\right\}
$$

```latex
Przykład wzoru w zdaniu \(M_{j}=\left\{: y_{i}-a_{i j} < 0\right\}\)
```

Nie zostawiamy tekstów w indeksie górnym np. liczebniki porządkowe angielskie 6<sup>th</sup> zapisujemy jako 6th. 

Zastosowana konfiguracja biblioteki JavaScript MathJax może generować problemy z rozpoznaniem niektórych elementów składni dla zapisu równań matematycznych za pomocą LaTeX. Dlatego jeśli w składni zapisu równania pojawi się m.in. element pogrubiający jej składowe (\boldsymbol) należy zamienić go na element o podobnym znaczeniu i wyglądzie (\mathbf). Zamianę tą wykonujemy w przypadku wszystkich znaków poza literami alfabetu greckiego, dla których należy pozostawić komendę \boldsymbol.

## Kod źródłowy

Zapisując kod źródłowy należy użyć znaczników pre oraz code z odpowiednią klasą biblioteki highlight.js [Zobacz wykaz wspieranych języków i klas.](https://github.com/highlightjs/highlight.js/blob/master/SUPPORTED_LANGUAGES.md)

Zapisując kod źródłowy z języku HTML należy zamienić znak < oraz > na `&lt;` oraz `&gt;`. Można posłużyć się do tego automatycznym narzędziem, np. [HTML Encoder](https://www.opinionatedgeek.com/codecs/htmlencoder).

```javascript
function detectStructure() {
    let parent = model.documentRoot;
    $(":header:not(h1)").each(function () {
        let headerLevel = this.nodeName.substring(1);
        while (headerLevel <= parent.level && parent.parent) {
            parent = parent.parent;
        }

        if (headerLevel - parent.level === 1) {
            parent = _createNewNodeAndAddToParent(this, parent);
        } else if (headerLevel - parent.level === 0) {
            parent = _createNewNodeAndAddToParent(this, parent.parent);
        } else {
            console.warn('Not consistent document structure');
        }
    });
};
```

## Oznaczenie języka

Język fragmentu tekstu należy oznaczyć poprzez umieszczenie wybranego fragmentu w znaczniku `span` oraz wybranie skrótu odpowiedniego języka np. en, pl, fr.

```html
<span lang="en">Tekst w języku innym niż język dokumentu</span>
```

- Imiona i nazwiska w obcych językach oznaczamy jako język polski, a także nazwy własne (nazwy uczelni, nazwy miast, rzek).
- Odpowiednim językiem oznaczamy tytuły publikacji, występujące np. w bibliografii, w przypisach.
- Słowa takie jak „Facebook”, „Google”, „mail” itp. zostawiamy jako język polski.
- Słowa greckie, które są zapisane alfabetem łacińskim zostawiamy jako język polski, zaś te napisane alfabetem greckim oznaczamy jako język grecki. Podobnie z językiem rosyjskim, arabskim itp.

## Cytaty

Cytaty w tej samej linii oznaczamy tagiem `<q>`, cytat długi w nowym wierszu za pomocą `<blockquote>`.

Jeżeli cytat zaczyna się na jednej stronie, a kończy na drugiej, przenosimy jego całość na stronę na której się zaczyna (o ile jego zakończenie nie zajmuje więcej niż około 25% strony). Jeżeli zajmuje więcej należy zakończyć zdanie z cytatu zaczynające się na poprzedniej stronie, wpisujemy znacznik podziału strony (span z klasą nextPage) i kończymy cytat.

## Lista, lista zagnieżdżona

Listę uporządkowaną tworzymy za pomocą znacznika `ol`, nieuporządkowane za pomocą znacznika `ul`. Listy HTML można dowolnie zagnieżdżać, rozpoczynać od wybranego numeru lub nadać jej klasę `none` i samemu dowolnie numerować. 

```html
<ol>
    <li>Pierwszy element listy</li>
    <li>Drugi element listy
        <ul>
            <li>Pierwszy element listy zagnieżdżonej</li>
            <li>Drugi element listy zagnieżdżonej</li>
        </ul>
    </li>
    <li>Trzeci element listy</li>
</ol>
```

## Dzielenie list, tabel między stronami

Jeśli na jednej stronie znajduje się jeden element listy, a na kolejnej następne elementy należy przenieść listę na jedną stronę.

```html
<ul>
    <li>Pierwszy element listy</li>
    <li>Drugi element listy
    <span class=”nextPage”></span>
    </li>
    <li>Trzeci element listy</li>
</ul>
```

Jeśli tabela znajduje się na wielu stronach należy przed miejscem lokalizacji tabeli wstawić tyle znaczników podziału strony span z klasą nextPage na ilu stronach znajduje się duża tabela i po znacznikach dopisać słownie informację: Tabela nr XX znajduje się na 3 stronach  publikacji: 121, 122, 123.

```html
<span class=”nextPage”></span>
<span class=”nextPage”></span>
<span class=”nextPage”></span>
<p>Tabela nr XX znajduje się na 3 stronach publikacji: 121, 122, 123.</p>
<table></table>
```

## Spis treści

Spis treści tworzony jest skryptem .js z nagłówków - należy zachować odpowiednią hierarchię nagłówków, aby został stworzony.

## Przypisy

Przypisy tworzymy poprzez linki, którym nadajemy unikalne id, tak aby można było zrobić odsyłacze do treści przypisu i z powrotem do treści głównej. 

```html
<a href="#1" aria-describedby="goTo" id="ref1" class="footnote">[1]</a>
```

```html
<h2 id="footnote-label">Przypisy</h2>
<div class="tfl-footer">
	<ol class="none">
  		<li id="1">1. Rozwinięcie przypisu 
            <a href="#ref1"><img src=https://cdn.jsdelivr.net/npm/bootstrap-icons/icons/box-arrow-in-up-left.svg alt="Wróć do treści"></a>
        </li>
	</ol>
</div>
```

Jeśli w publikacji występują przypisy harwardzkie również należy nadać im unikalne id, rozróżnialne od przypisów dolnych. 

```html
<a href="#h1" id="refh1" class="footnote-harvard" aria-describedby="goTo">[15]</a>
```

```html
<h2 id="footnote-label">Przypisy harwardzkie</h2>
<div class="tfl-footer">
	<ol class="none">
  		<li id="h1">15. Rozwinięcie przypisu 
            <a href="#refh1"><img src=https://cdn.jsdelivr.net/npm/bootstrap-icons/icons/box-arrow-in-up-left.svg alt="Wróć do treści"></a>
        </li>
	</ol>
</div>
```

## Skróty

Skróty występujące w tekście należy umieścić w znacznikach abbr, a rozwinięcie skróty zapisać w atrybucie title. Dodatkowo na końcu publikacji należy umieścić wykaz skrótów jako nagłówek poziomu 2.
Wykaz skrótów może być umieszczony np. przy pomocy listy punktowej. Należy przyjąć jeden wzór i stosować go do wszystkich publikacji.

Skróty których nie rozwijamy:

- itp.
- itd.
- m.in.
- np.
- str.
- s. (jeżeli występuje w przypisach, w treści można rozwinąć)
- tzn.

Przykład listy skrótów:

```html
<h2>Spis skrótów</h2>
    <ol class="none">
        <li><abbr title="rok">r.</abbr></li>
        <li><abbr title="kilobajt">kB</abbr></li>
        <li><abbr title="kilogram">kg</abbr></li>
        <li><abbr title="złoty">zł</abbr></li>
        <li><abbr title="volt">V</abbr></li>
        <li><abbr title="volt, prąd przemienny">VAC</abbr></li>
        <li><abbr title="wat">W</abbr></li>
        <li><abbr title="milisekunda">ms</abbr></li>
        <li><abbr title="megabajt">MB</abbr></li>
        <li><abbr title="volt, prąd stały">VDC</abbr></li>
        <li><abbr title="kilovolt">kV</abbr></li>
        <li><abbr title="miliamper">mA</abbr></li>
        <li><abbr title="megaherc">MHz</abbr></li>
        <li><abbr title="kiloherc">kHz</abbr></li>
        <li><abbr title="metr">m</abbr></li>
        <li><abbr title="jak wyżej">j.w.</abbr></li>
        <li><abbr title="nanosekunda">ns</abbr></li>
        <li><abbr title="megabajt">MB</abbr></li>
        <li><abbr title="kiloom">k&Omega;</abbr></li>
        <li><abbr title="megaom">M&Omega;</abbr></li>
        <li><abbr title="amper">A</abbr></li>
        <li><abbr title="om">&Omega;</abbr></li>
        <li><abbr title="mikrosekunda">&mu;s</abbr></li>
        <li><abbr title="sekunda">s</abbr></li>
        <li><abbr title="herc">Hz</abbr></li>
        <li><abbr title="minuta">min</abbr></li>
    </ol>
```

## Wyróżnienia w tekście

Wyróżnienia w tekście należy zachować jak w oryginale. Pismo pochyłe należy oznaczać tagiem `<em>`, pismo pogrubione `<strong>`. Jeśli w tekście występuje wyróżnienie jedynie kolorem należy przyjąć także inny sposób wyróżnienia, np. za pomocą pogrubienia. 

## Lista tabel

Należy pamiętać o tworzeniu unikalnych id dla tabel, aby móc stworzyć listę tabel z odnośnikami do powrotu do nich. 

## Lista grafik

Należy pamiętać o tworzeniu unikalnych id dla grafik, aby móc stworzyć listę grafik z odnośnikami do powrotu do nich. 

## Dialogi

Zapisując dialogi nie używamy list (ani punktowych, ani  numerowanych) chyba, że w oryginale dialog jest przedstawiony za pomocą listy punktowej. W standardowym dialogu do zapisu używamy znacznika  `<p>` oraz `<br>`. Osoby mówiące w danym dialogu wyróżniamy za pomocą `<strong>` (jeżeli w oryginale nie ma takiego wyróżnienia to  też go nie stosujemy).

Przykładowo:

```
<p><strong>A</strong>: Hey, I'm really sorry I'm late. I came as fast as I could.</p>
<p><strong>B</strong>: It's OK. Nobody has really come  yet.</p>
<p><strong>A</strong>: Why? Where are  they?</p>
<p><strong>B</strong>: Well, John  is shopping. He is getting some food.</p>
```

## Wyróżnienie ramką

1. **Ważne informacje (twierdzenia, definicje i inne merytorycznie ważne treści)**

   W atrybucie `aria-level=" "` autor powinien wpisać właściwy poziom zgodny z hierarchią struktury nagłówków w swoim rozdziale np. `aria-level"2"`, `aria-level="5"` itd. W znaczniku `<p class="sr-only"`, należy umieścić unikalne id identyczne z umieszczonym identyfikatorem w atrybucie `aria-labelledby=" "`. W znaczniku o klasie sr-only należy zamieścić również informacje zgodną z treścią książki, np. jeżeli ramka wyróżnia twierdzenie znajdujące się w rozdziale (nagłówek h2) to wtedy przykładowy fragment kodu może wyglądać następująco:

   ```html
   <div class="tfl-frame-highlight" role="region" aria-labelledby="region-heading">
       <p class="sr-only" id="region-heading" role="heading" aria-level="2">Czarna ramka 		wyróżniająca fragment tekstu</p>
   	<p><strong>D. Flexicurity</strong></p>
       Europejscy partnerzy społeczni uznają, iż dzisiejszy rynek pracy wymaga wdrożenia
       polityki, która miałaby wymiar zarówno elastyczności jak i bezpieczeństwa 			zatrudnienia dla pracowników podobnie jak i pracodawców. Właściwie wdrożone, 		podejście flexicurity może tworzyć sytuację, w której obie strony pracowników i 	pracodawców równo korzystają (win-win).
   </div>
   ```

2. **Wyróżnienie mniej istotnych elementów**

   Stałe elementy struktury książki oznaczone ramką, np. cytaty, informacje poboczne, treści, które nie są bardziej ważne niż pozostała treść, ale wyróżnienie nie występuje tylko ze względów dekoracyjnych. Tego oznaczenia możemy używać również do elementów, takich jak treści na marginesie strony lub innych niestandardowych treści, które posiadają wyróżnienie.

   Przykładowy fragment kodu może wyglądać następująco:

   ```html
   <div class="tfl-highlight" role="region" aria-labelledby="region-custom-heading">
       <p class="sr-only" id="region-custom-heading">Informacja na marginesie strony</p>
   	<p><strong>generate</strong> - generować</p>
       <p><strong>generation</strong> - pokolenie</p>
       <p><strong>get</strong> - dostać</p>
   </div>
   ```

## Reprezentacja złożonych reprezentacji graficznych

W przypadku gdy w publikacji istnieją złożone reprezentacje graficzne, których opis alternatywny może być trudny w redakcji, lub zbyt zawiły dla użytkowników czytników technologii asystujących istnieje możliwość przedstawienia ich zawartości w postaci multimodalnego narzędzia, które pozwala na aktywną eksploracje za pomocą klawiatury pomiędzy poszczególnymi poziomami zależnościami przedstawianymi użytkownikowi. Rozwiązanie to wskazane jest dla grafik prezentujących różnego rodzaju zależności, hierarchię poszczególnych elementów, a także w wypadku potrzeby nadania dodatkowej semantyki redagowanemu opisowi. Informacje Mogą to być informacje w postaci grafów, różnego rodzaju drzew, schematów i zależności pomiędzy nimi, mapy myśli, itd.

Aby zacząć tworzyć taką postać zagnieżdżonej listy należy rozpocząć jej tworzenie od umieszczenia elementu korzenia diagramu wewnątrz znacznika `ul` z wartością **tree** atrybutu role znacznika. Jeśli w naszej publikacji zdecydujemy się na zastosowanie większej ilości tego typu listy to należy pamiętać o zmianie id dla każdej kolejnej listy w tym elemencie `<div id="tfl-deque-tree-root">` oraz każdym atrybucie **data-tree-root**, w którym należy wprowadzić wspomniany identyfikator:

```html
<div class="tfl-deque-tree-no-select tfl-deque-tree tfl-left">
    <div id="tfl-deque-tree-root">
        <ul role="tree">
        <!--Miejsce umieszczenia korzenia wraz z kolejnymi elementami listy reprezentującej diagram-->
        </ul>
    </div>
</div>
```

Następnym krokiem jest zdefiniowanie korzenia grafu. Jeśli korzeń opisywanego diagramu jest jedynym jego elementem to należy w takim przypadku wewnątrz znacznika `ul` umieścić poniższy kod:

```html
<li role="treeitem" aria-label="wartość korzenia" data-tree-root="tfl-deque-tree-root" tabindex="-1" aria-expanded="false">
    <div class="tfl-deque-tree-leaf" aria-hidden="true"></div>
    <span class="tfl-deque-tree-label">wartość korzenia</span>
</li>
```

Jest on odpowiednikiem kodu definiującego liście dla takiego grafu, których sposób tworzenia przedstawiony zostanie w kolejnej części sposobu reprezentacji złożonych reprezentacji graficznych przy użyciu zagnieżdżonych list. Dla powyższego kodu w atrybucie `aria-level=" "` oraz znaczniku `span` o klasie <strong>tfl-deque-tree-label</strong> autor powinien wpisać wartość wierzchołka opisywanego grafu. Operację tą wykonujemy również na przedstawionych w kolejnych etapach przykładach procesu tworzenia zagnieżdżonych list.

W procesie tworzenia korzenia grafu może wystąpić przypadek, w którym element będący jego korzeniem będzie rodzicem kolejnych elementów opisywanego grafu. W takim wypadku należy pamiętać, że elementy będące dziećmi opisywanego korzenia należy umieścić w znaczniku `ul` z wartością **group** atrybutu role znacznika. Dodatkowo należy nadać znacznikowi `div` opisu korzenia wartość reprezentującą wartość wierzchołka klasy o nazwie **tfl-deque-tree-branch**.

```html
<li role="treeitem" aria-label="wartość korzenia grafu" data-tree-root="tfl-deque-tree-root" tabindex="-1" aria-expanded="false">
    <div class="tfl-deque-tree-branch" aria-hidden="true"></div>
    <span class="tfl-deque-tree-label">wartość korzenia grafu</span>
    <ul role="group">
        <li role="treeitem" aria-label="wartość wierzchołka grafu" data-tree-root="tfl-deque-tree-root" tabindex="-1" aria-expanded="false">
            <div class="tfl-deque-tree-leaf" aria-hidden="true"></div>
            <span class="tfl-deque-tree-label">wartość wierzchołka grafu</span>
        </li>
        ....
    </ul>
<li>
```

Ostatnim krokiem opisu diagramów przy użyciu zagnieżdżonych listy jest definiowanie kolejnych wierzchołków dla takiego grafu. Odbywa się to w identyczny sposób w jaki tworzyliśmy korzeń. Otóż, jeśli wierzchołek nie posiada dzieci, a co za tym idzie jest liściem takiego grafu to należy opisać go w następujący sposób:

```html
<li role="treeitem" aria-label="wartość liścia grafu" data-tree-root="tfl-deque-tree-root" tabindex="-1" aria-expanded="false">
    <div class="tfl-deque-tree-leaf" aria-hidden="true"></div>
    <span class="tfl-deque-tree-label">wartość liścia grafu</span>
</li>
```

Natomiast jeśli jest rodzicem kolejnych wierzchołków takiego grafu to należy opisać go poniższym kodem wraz z umieszczeniem kolejnych jego elementów (jego dzieci) w znaczniku `ul` listy.

```html
<li role="treeitem" aria-label="wartość rodzica" data-tree-root="tfl-deque-tree-root" tabindex="-1" aria-expanded="false">
    <div class="tfl-deque-tree-branch" aria-hidden="true"></div>
    <span class="tfl-deque-tree-label">wartość rodzica</span>
    <ul role="group">
        <li role="treeitem" aria-label="wartość wierzchołka grafu" data-tree-root="tfl-deque-tree-root" tabindex="-1" aria-expanded="false">
            <div class="tfl-deque-tree-leaf" aria-hidden="true"></div>
            <span class="tfl-deque-tree-label">wartość wierzchołka grafu</span>
        </li>
        ....
    </ul>
<li>
```

## Uwagi do wersji zaadaptowanej

Wszystkie zmiany odbiegające od oryginału powinny zostać krótko opisane w uwagach do adaptacji na początku dokumentu.

Przed adaptacją treści należy uzupełnić dane początkowe tj. „Uwagi do wersji zaadaptowanej:” występujące na początku szablonu. W razie potrzeby należy dopisywać w miejsce uwag znaczące różnice, które występują między oryginałem a adaptacją.
